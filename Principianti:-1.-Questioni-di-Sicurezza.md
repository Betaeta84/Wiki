Prima di iniziare a lavorare con un laser della famiglia K40 (o altro), consigliamo vivamente di leggere questa pagina sulla sicurezza.

Le macchine per il taglio/incisione laser CO2 (ma molte regole e considerazioni valgono anche per i laser a semiconduttori) possono essere estremamente pericolose per la salute se non si presta **molta** attenzione. I tubi laser funzionano con tensioni estremamente elevate che possono uccidere. Il raggio laser può accecare quasi istantaneamente se viene riflesso direttamente negli occhi. I fumi di alcuni materiali possono essere altamente tossici se non velenosi.

Tuttavia, se si è attenti a comprendere i rischi, della messa in funzione, della manutenzione e dell'uso, le macchine K40 e CNC laser in genere possono essere utilizzati in modo sicuro.

Questa pagina wiki è stata redatta per fornire una panoramica di base di come una macchina laser possa potenzialmente nuocere all'utente, perché come si usa dire _"chi ben comincia è a metà dell'opera"_ **Siete avvisati.**

Una volta letta e assimilata questa sezione, quella successiva vi mostrerà come preparare il vostro laser per assicurarvi che sia sicuro da usare e per aiutarvi a ottenere risultati di qualità in fase di lavorazione.

Si consiglia vivamente di **NON UTILIZZARE MACCHINE LASER** prima di aver compreso questa bene queste pagine e di aver effettuato tutti i controlli di sicurezza che vi verranno indicati.

Per tornare all'indice di [Aiuto ai principianti](./Principianti:-0.-Index) click [qui](./Principianti:-0.-Index)

## Contenuti
* [Sicurezza elettrica](#sicurezza-elettrica)
* [Protezione degli occhi](#Protezione-degli-occhi)
* [Fumi](#Fumi)
* [Rischio di incendio](#Rischio-di-incendio)

## Sicurezza elettrica
Sebbene si possa prendere una brutta scossa dalla tensione della rete di casa (240V), a condizione che si tratti di una scossa breve (ad esempio, quando si ha contatto rapido, fugace, piuttosto che una scossa continuativa e di lunga durata, ad esempio, quando non si riesce a lasciare il cavo a causa delle contrazioni muscolari), è molto improbabile che si possa morire, in particolare se si dispone di un interruttore differenziale nell'impianto di rete.

Tuttavia, i laser CO2 funzionano con **una tensione di ionizzante compresa tra 14.000 e 20.000 volt**, abbastanza elevata da fermare il cuore e uccidere in caso di scossa. Inoltre, l'alimentatore del laser è dotato di condensatori che possono mantenere questa alta tensione per alcune ore dopo lo spegnimento o lo scollegamento dalla rete elettrica, e prima che questi si siano scaricati si può ancora prendere una scossa ad una tensione abbastanza alta da uccidere. Pertanto, fate **massima attenzione** quando vi avvicinate alle aree ad alta tensione del laser.

È inoltre essenziale che il telaio metallico della macchina laser sia adeguatamente collegato a terra, in modo che eventuali dispersioni o contatti accidentali, delle parti in alta tensione sul telaio, non costituiscano un pericolo mortale in caso di contatto dell'operatore con il telaio della macchina laser.

Non proprio di vitale importanza, ma comunque importante. Molti riferiscono che la loro K40 è arrivata con il cablaggio interno mal eseguito. Uno sguardo attento, un controllo generale dello stato della macchina e in particolare dei cablaggi elettrici è consigliabile. Serrate tutti i morsetti, controllate i collegamenti e le giunture.

Insomma un attento controllo al cablaggio elettrico vi mette al riparo da possibili rischi (e guasti) e vi assicura che la vostra K40 (ma vale anche per altri prodotti) sia sicura dal punto di vista elettrico.

## Protezione degli occhi
Un tubo laser CO2 produce un raggio molto stretto di luce infrarossa che normalmente viene completamente riflesso dagli specchi (3 o 4 a seconda delle configurazioni) della macchina. Tuttavia, se qualcosa interrompe questo fascio, il materiale riflettente è danneggiato, l'allineamento degli specchi non corretto, allora anche se una piccola parte del fascio laser finisce negli occhi può risultare dannosa. Si può rimanere accecati quasi istantaneamente e in modo permanente. Se volete vedere alcuni esempi di quanto breve sia l'impulso di luce laser necessario per causare danni gravi, date un'occhiata a [questo video](https://www.youtube.com/watch?v=-wXApAAh8xA).

Durante il funzionamento, il tubo produce anche luce non laser in altre frequenze, tra cui l'ultravioletto, che può uscire dal tubo in molte direzioni e riflettersi sugli specchi laser.

**Nota:** _un altro elemento che rende pericoloso e molto insidioso il fascio di un tubo laser CO2 risiede nella lunghezza d'onda della luce prodotta (sia primaria che secondaria), che risulta invisibile ai nostri occhi._

A seconda dell'intensità del fascio e del materiale che si sta lavorando, la bruciatura creerà un punto **luminoso** sul materiale. Anche con il coperchio abbassato e guardando attraverso la finestra “protettiva”, questo punto estremamente luminoso **può danneggiare** gli occhi. E **non** si tratta nemmeno della luce laser in sé, ma solo dell'effetto che essa ha sul materiale che colpisce. L'intensa luce insomma! 

Tuttavia, se si prendono le dovute precauzioni per proteggere gli occhi, Una CNC laser può essere utilizzato in modo sicuro senza alcun rischio per la vista.

## Fumi
Alcuni materiali bruciano con fumi sgradevoli. Altri materiali possono emettere fumi veramente tossici, per cui è necessario documentarsi sui materiali in uso per essere certi di conoscerne i rischi. In ogni caso, non devi respirare questi fumi.

La ventola di aspirazione fornita con la K40 (e con altre macchine laser, si questa stessa fascia di prezzo) è generalmente considerata inadeguata, il tubo di scarico in plastica è fragile e talmente scadente da essere inutile e/o potenzialmente pericoloso.

Tuttavia, se si conoscono i materiali che si stanno bruciando e si migliora l'estrazione dei fumi, la macchina laser (k40 o altro) può essere utilizzata senza il rischio di intossicarsi e senza la diffusione di odori sgradevoli anche se non velenosi.